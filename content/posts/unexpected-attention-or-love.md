---
title: Unexpected 'attention' or 'love'?
date: 2022-11-10T05:17:46.631Z
published: true
tags:
  - Friend
cover_image: ../../static/images/uploads/bulksplash-calebfrith-csuk6_jsmuc.jpg
description: কয়েকদিন আগে আমি আমার ফেসবুক \[পেজ ] এ একটা পোস্ট দিয়েছিলাম। পোস্টটা
  ছিলঃ 'And, I quit'
---
কয়েকদিন আগে আমি আমার ফেসবুক [পেজ ](https://facebook.com/lrsayedofficial) এ একটা পোস্ট দিয়েছিলাম। পোস্টটা ছিলঃ 'And, I quit' 

 `পেজঃ আমি এই পেজটা শখের বসে ব্যবহার করি। এটায় তেমন ফলোয়ার ও নাই। দরকার ও নাই। লাস্ট কয়েকমাস ধরে সব সামাজিক মাধ্যম থেকে দূরে আছি। গুরত্বপূর্ণ খবর পাওয়ার জন্য একটা আইডি+ এই পেজটা চালানো হয়!`

আমি আসলে এই পোস্টটা দিয়েছিলাম আমার কিছু বন্ধুর সাথে সম্পর্ক বিচ্ছিন্ন করার স্মৃতি হিসেবে সংরক্ষণ করে রাখার জন্য। কিন্তু, আমি বুঝতে পারিনি চুয়েটে আমার ব্যাচম্যাটরা আমাকে এতটা ভালোবাসে! এই পোস্ট দেখে সামান্তা আমাকে কল(১৭ টা কল) করে। আরো অনেকে কল করে।  কিন্তু তথাকথিত বন্ধুদের সাথে সম্পর্ক ছিন্ন করতে আমি ফোন নাম্বার ও চেঞ্জ করে দিয়েছিলাম! কিন্তু সামান্তা আমাকে না পেয়ে ডিপার্টমেন্ট এর গ্রুপে খুঁজ করে। সেখান থেকে সবাই খুঁজা শুরু করে। গত ২ মাস আগে বাসা চেঞ্জ করে নতুন বাসায় উঠি। রুমম্যাট(+ডিপার্টমেন্ট এর ফ্রেন্ড) অভিক দাশ এই মাসে হলে উঠে গেছে এবং শুধু সে ই বাসার ঠিকানা জানে। অন্যান্য ফ্রেন্ডরা রাত দেড়টায় আমার আগের বাসায় গিয়ে খুঁজ করে। খুব একটা বাজে পরিস্থিতি হয়ে যায়! সবাই আমাকে নিয়ে টেনশন করা শুরু করে। অনেক খুঁজাখুঁজির পর অভিক দাশ সহ আরো কয়েকজন ফ্রেন্ড আমার বাসায় এসে সবার চিন্তা নিবারণ করে। 

আমি কল্পনাও করি নাই। আমার ডিপার্টমেন্ট এর ফ্রেন্ডরা এতটা কনশার্ন! আমি আসলে এরকম বুঝিয়ে পোস্ট করি নাই! সরি রে। তোদের অনেক কষ্ট দিছি! আমি জানি না, আমার এই ব্লগটা তোদের সামনে যাবে কিনা! আমি মন থেকেই দুঃখিত রে! 

আমি গত কয়েকমাস ধরে সবার আড়ালে থাকতে চাইছি। সব সামাজিক যোগাযোগ মাধ্যম অফ করে দিয়েছিলাম। আমি কারোর এটেনশন চাইনি রে! আমি শুধু নিজের মত করে সবকিছু গুছাই নিয়ে ভালো থাকতে চাইছি!